Hoofdstuk Bevindingen, Conclusie en Aanbevelingen
-------------------------------------------------

### Bevindingen

Algemeen wordt door de stakeholders een begrippencatalogus positief onthaald.Termen als ‘nuttig’, ‘verhelderend’ wijzen daarop. Het triggert ook soms het
positief meedenken en dat heeft meegewerkt aan het spoorzoeken naar andere herkomstbronnen. De praktische toepassing wordt bij een eerste kennismaking, naast een goede basis voor informatiesystemen, vooral gezien als aanvullend communicatiemiddel. 

Tijdens dit onderzoek is door stakeholders een grote hoeveelheid bronnen uit heel diverse kanten aangereikt. 

Dit onderzoek begon met het domein warmte vanwege de specifieke problematiek die daar speelt; uit onderzoek is niet gebleken dat er veel contacten zijn of affiniteit met partijen uit domeinene van andere energiedragers. De Begrippencatalogus Warmte konden we dan ook inrelatieve ‘splendid isolation’ opbouwen.

Een veel gestelde vraag (soms zelfs als eerste, tijdens de interviews): wie gaat harmonisatie en governance oppakken? Daar bleken in de sector weinig ideeën over
te zijn. Vivet werd genoemd als vanzelfsprekende partij om hier het voortouw in te nemen.

### Conclusies

Als je op het niveau van begrippen aan de slag gaat, wordt je scope – spoorzoekenderwijs - veel groter dan een eenzijdig informatiekundige invalshoek.

Er wordt weinig handelingsperspectief gezien in de sector ondanks de positieve feedback (nuttig, verhelderend, stap richting ontsplintering) door de experts.

De behoefte aan harmonisatie van termen en begrippen is aanwezig, maar dit lijkt geen onderwerp. Ook werden nauwelijks suggesties gedaan voor welke partij
verantwoordelijkheid zou moeten nemen. Men verwacht dat Vivet hier een rol in speelt.

De basis die nu gelegd is, kan ook goed gebruikt worden voor andere energiedragers: er lijkt een mooie kapstok te zijn.

Ondanks dat systeemintegratie (de verbinding tussen de energiedragers) van groot belang wordt geacht in de energiewereld, is dat bij vrijwel alle contacten met
de warmtewereld in dit onderzoek nauwelijks ter sprake gekomen. De warmtewereld zoals hier ervaren is in tal van opzichten – nog – gescheiden van de andere
energiedomeinen. 

### Aanbevelingen

Vivet moet het initiatief nemen bij opzet en inrichting van de governance over de standaarden voor informatievoorziening; het harmoniseren van begrippen voor het warmtedomein is een goed aangrijpingspunt. 

Nu voor warmte een opzet is gemaakt, die in principe geschikt is voor andere energiedragers, zou de verdere uitwerking van het domein warmte parallel moeten
gebeuren aan de inrcihting van de *Begrippencatalogus Hernieuwbare Energie*, om deze op elkaar af te stemmen, zodat er een robuuste basis ontstaat voor latere
uitbreiding met andere energiedragers.

Vivet zou bij haar projecten moeten inzetten op een benadering waarbij partijen van verschillende energiedragers gestimuleerd worden om samen te werken.
