Hoofdstuk Bevindingen, Conclusie en Aanbevelingen
-------------------------------------------------

### Bevindingen

-   mening over begrippencatalogus

Algemeen wordt in de warmtesector een begrippencatalogus positieve onthaald.
Termen als ‘nuttig’, ‘verhelderend’ wijzen daarop. Het triggert ook soms het
positief meedenken en dat heeft meegewerkt aan het spoorzoeken naar andere
herkomstbronnen.

-   hoeveelheid en scope van herkomstbronnen

Tijdens dit onderzoek is een grote hoeveelheid bronnen uit heel diverse kanten
aangereikt. De scope daarvan is veel breder dan we vooraf konden vermoeden.

-   versplintering silos

Begonnen met warmte vanwege de specifieke problematiek die daar speelt; uit
onderzoek is niet gebleken dat er veel contacten zijn of affiniteit met de
andere energiedragers. De Begrippencatalogus Warmte konden we dan ook in
relatieve ‘splendid isolation’ opbouwen.

-   governance

Veel gestelde vraag (soms als eerste, tijdens de interviews) : wie gaat
harmonisatie en governance oppakken? Daar bleken in de sector weinig ideeën over
te zijn. Men sprak soms uit dat wij (dus Vivet) hier het voortouw in zouden
nemen.

### Conclusies

Als je op het niveau van begrippen aan de slag gaat, wordt je scope –
spoorzoekenderwijs - veel groter dan een eenzijdig informatiekundige invalshoek.

Er wordt weinig handelingsperspectief gezien in de sector ondanks de positieve
feedback (nuttig, verhelderend, stap richting ontsplintering) door de experts.

De behoefte aan harmonisatie van termen en begrippen is aanwezig, maar dit lijkt
geen onderwerp. Ook werden nauwelijks suggesties gedaan voor welke partij
verantwoordelijkheid zou moeten nemen. Men verwacht dat Vivet hier een rol in
speelt.

De basis die nu gelegd is, kan ook goed gebruikt worden voor andere
energiedragers: er lijkt een mooie kapstok te zijn.

Ondanks dat systeemintegratie (de verbinding tussen de energiedragers) van groot
belang wordt geacht in de energiewereld, is dat bij vrijwel alle contacten met
de warmtewereld in dit onderzoek nauwelijks ter sprake gekomen. De warmtewereld
zoals hier ervaren is in tal van opzichten – nog – gescheiden van de andere
energiedomeinen.

### Aanbevelingen

Vivet moet het initiatief nemen bij opzet en inrichting van de governance over
de informatievoorziening. Het schetsen van een perspectief en het bijeenbrengen
van partijen uit het warmtedomein is daarbij een eerste stap.

Nu voor warmte een opzet is gemaakt, die in principe geschikt is voor andere
energiedragers, zou de verdere uitwerking van het domein warmte parallel moeten
gebeuren aan de inrcihting van de *Begrippencatalogus Hernieuwbare Energie*, om
deze op elkaar af te stemmen, zodat er een robuuste basis ontstaat voor latere
uitbreiding met andere energiedragers.

Vivet zou bij haar projecten moeten inzetten op een benadering waarbij partijen
van verschillende energiedragers gestimuleerd worden om samen te werken.
